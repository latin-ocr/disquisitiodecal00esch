24

quamquam modo videmus, quod ad Jus Romanum atti-
net, non omnibus aeque hanc sententiam placuisse.

Novo nostro codice introducto ‚ nullum dubium rema-
net, quandoquidem expressis verbis in eo Emphyteutae
haec facultas tribuitur. l)

Ex locis citatis satis superque patet , Emphyteutae nullo
modo prohiberi, jus suum variis modis alienare, dum-
modo curat, ut in casu venditionis domino denunciet ,
quantum pretium accipere potest pro jure suo, et quis
futurus sit emtor, ut dominus jure suo protimeseos uti
possit, vel novum Emphyteutam accipere, si idoneus
videbatur.

Jus illud protimeseos hac in re constabat, quod,
quum Emphyteuta domino pretium nunciaverat, hic pro
eo pretio jus emphyteuseos poterat recuperare, et ita
plenum dominium et possessionem fundi sui recupera—
re. Ne mora aut haesitatione dominus damnum incom—
modumve afferret Emphyteutae‚ hic voluntatem suam
intra tempus duorum mensium declarare 2) debehat,
quod nisi fecisset, Emphyteutae licitum erat , jus suum
transferre. Si autem is sine domini scientia, ut hic
jure suo protimeseos uti non posset, jus Emphyteu-
ticum alii traderet, poena statuta erat haec, ut tunc jure

suo caderet. Hoc etiam, aliqua mutatione introducta ‚

1) Cs. a. 771. Cod. Civ. Belg.
2) Lex. 3. cod. de Jure Emphyteutico.

