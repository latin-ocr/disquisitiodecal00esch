132

significationibus primariis et derivatis, omniaque, quae
ad rerum , locorum, hominum intelligentiam, scitu
sint necessaria, addat. Quantum potest, explicat
ex iis, quae in vicinitate, vel quae apud eundem
scriptorem vel apud alios, eadem de re, dicuntur.
Ut ad rectam perveniant librorum notitiam, saepius mo·
net, ne quis ex verbis improprie dictis, nimium derivet.
Quae eorum vis sit et potestas ostendit, nec singula
parabolarum membra esse excutienda dicit, quod pon-
tificii facere solebant. Ut recte omnia cognoscant lec-
tores proponit homines, quorum mentio fit in libris
historicis, iisdem quibus ducuntur stimulis agentes ,
et qua animi fuerint conditione. Ne quid lectorum
fidei obstaret, scriptores S. secum convenire, de indus·
tria toties ostendit, monendo, repugnantiam, stricte
sic dictam, non inveniri in libris S. , verum esse tan-
tummodo repugnantiae speciem, ortam ex eo, quod
diversas rerum περιστάσεις narrant scriptores, vel aliis
ex causis. Nihil plane inveniri in libris N. T. histo-
ricis ait, quod vel sanae mentis effatis, vel doctrinae
Christianae, aliunde satis cognitae, sit adversum.
Quo magis lectoribus persuadeat de divina Evangelii
auctoritate, eorumque animis, eam, qua indigent, quie-
tem afferat, non tantum, quae ab aliis propositae sunt,
difficultates, verum suo etiam ingenio excogitatas obn
jectiones, solvit(1). Propterea argutis quaestionibus
se intricare nusquam voluit, ea tantum proponens,

(l) vid, ad tue. 1, 6. 13. 31. et utraque pagina.

